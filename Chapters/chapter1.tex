\chapter{\selectlanguage{greek}Εισαγωγή}
Ο σκοπός κάθε συστήματος επικοινωνίας είναι η μετάδοση πληροφορίας από την πηγή σε κάποιον προορισμό μέσω ενός καναλιού. Το πρωτεύον πρόβλημα αυτής της διαδικασίας, ορίστηκε από τον \en{Claude E. Shannon} στην καθοριστική εργασία του το 1948, ως η αναπαραγωγή σε ένα σημείο ενός μηνύματος που επιλέγεται σε άλλο σημείο, κατά το δυνατόν ακριβής. Ο σχεδιασμός του τηλεπικοινωνιακού συστήματος πρέπει να είναι τέτοιος, ώστε αυτό να λειτουργεί για κάθε δυνατή επιλογή μηνύματος πληροφορίας, καθώς τη στιγμή του σχεδιασμού το ακριβές αυτό μήνυμα δεν είναι γνωστό \cite{shannon1948mathematical}.

\begin{figure}[h]
\center{\includegraphics[width=0.75\linewidth]{figures/comm_system.png}}
\caption{Σχηματικό διάγραμμα τυπικού τηλεπικοινωνιακού συστήματος}
\label{fig:telecom system}
\end{figure}

Στο παραπάνω σχήμα (Σχήμα \ref{fig:telecom system}), φαίνεται το μπλοκ διάγραμμα ενός τυπικού τηλεπικοινωνιακού συστήματος, καθώς και τα βασικά μέρη από τα οποία αποτελείται: την πηγή πληροφορίας, τον πομπό, όπου γίνεται μετατροπή του μηνύματος πληροφορίας σε σήμα κατάλληλο για μετάδοση, το κανάλι, μέσω του οποίου γίνεται η μετάδοση, τον δέκτη, όπου γίνεται λήψη του σήματος και ανάκτηση του αρχικού μηνύματος και τέλος, τον τελικό προορισμό του μηνύματος πληροφορίας.

Tα κύρια μέρη από τα οποία αποτελείται το τηλεπικοινωνιακό σύστημα που περιγράφηκε, φαίνονται αναλυκτικότερα στο Σχήμα \ref{fig:telecom system 2}. Tο στάδιο της κωδικοποίησης πηγής (\en{source encoding}) δεν μας απασχολεί, οπότε και θεωρείται πως από τον κωδικοποιητή πηγής εξέρχεται μια διακριτή ακολουθία από ανεξάρτητα και ομοιόμορφα κατανεμημένα (\en{independent \& identically distributed - i.i.d.}) σύμβολα, τα οποία εισάγονται στον κωδικοποιητή καναλιού (\en{channel encoder}).

\begin{figure}[h]
\center{\includegraphics[width=0.8\linewidth]{figures/comm_system_2.png}}
\caption{Κύρια μέρη του τηλεπικοινωνιακού συστήματος}
\label{fig:telecom system 2}
\end{figure}

\subsection*{Το κανάλι επικοινωνίας}
Σε αυτό το σημείο θα γίνει μια συνοπτική παρουσίαση του τηλεπικοινωνιακού καναλιού σε σχέση και με το συγκεκριμένο μοντέλο που προσομοιώθηκε.

Ως κανάλι επικοινωνίας μπορεί να θεωρηθεί οποιοδήποτε μέσο μέσα στο οποίο η πληροφορία μπορεί να αποθηκευτεί ή μέσω του οποίου μπορεί να μεταδοθεί. Στα πλαίσια του τηλεπικοινωνιακού συστήματος, το τηλεπικοινωνιακό κανάλι ορίζεται ως ο χώρος που μεσολαβεί ανάμεσα στον πομπό και τον δέκτη και στον οποίο λαμβάνει χώρα η μετάδοση πληροφορίας. Σε θεωρητικό επίπεδο, το τηλεπικοινωνιακό κανάλι αποτελεί τη μαθηματική αφαίρεση των ειδών και της έντασης του θορύβου που αλλοιώνει τη μεταδιδόμενη πληροφορία.

\begin{figure}[h]
\center{\includegraphics[width=0.7\linewidth]{figures/discrete_channel.png}}
\caption{Το διακριτό κανάλι}
\label{fig:discrete channel}
\end{figure}

Η είσοδος και η έξοδος των καναλιών που συναντάμε πολλές φορές στην πράξη είναι διακριτά σήματα. Σε αυτήν την περίπτωση, που οι μεταβλητές εισόδου-εξόδου είναι πεπερασμένες ή άπειρα αριθμήσιμες, το κανάλι καλείται \textit{διακριτό} (\en{discrete channel}). Το διακριτό κανάλι, το σχηματικό διάγραμμα του οποίου φαίνεται στο Σχήμα \ref{fig:discrete channel}, ορίζεται ως εξής:

\begin{definition}
Ένα διακριτό κανάλι, συμβολίζεται ως ($\mathcal{X},\;p(y\mid{x}),\;\mathcal{Y}$), και αποτελείται από δύο πεπερασμένα σύνολα (\en{finite sets}) $\mathcal{X}$ και $\mathcal{Y}$, καθώς και μια συλλογή συναρτήσεων μάζας πιθανότητας $p(y\mid{x})$, μία για κάθε $x\in\mathcal{X}$, τέτοιες ώστε, για κάθε $x$, $y$ να ισχύει $p(y\mid{x})\ge0$ και $\sum\nolimits_{y}p(y\mid{x})=1\;\;\forall{x}$, όταν $\mathcal{X}$ είναι η είσοδος και $\mathcal{Y}$ η έξοδος του καναλιού. \\
\cite{cover2012elements}, \cite{proakis1994communication}
\label{def:discrete channel}
\end{definition}

\begin{figure}[h]
\center{\includegraphics[width=0.8\linewidth]{figures/awgn_channel.eps}}
\caption{Κανάλι \en{AWGN} θορύβου}
\label{fig:awgn channel}
\end{figure}

Όπως φαίνεται στο Σχήμα \ref{fig:awgn channel}, κατά τη διέλευση του σήματος $s(t)$ από το κανάλι, προστίθεται ο θόρυβος που αποτελεί αναπόδραστη αιτία υποβάθμισης του σήματος πληροφορίας. Ο θόρυβος εκτός από προσθετικός, μοντελοποιείται ως λευκός (ίση πυκνότητα ισχύος σε όλο το φάσμα συχνοτήτων) και \en{Gaussian} (ακολουθεί την κανονική ή γκαουσσιανή κατανομή στο πεδίο του χρόνου) θόρυβος (\en{Additive White Gaussian Noise, AWGN)}.

Εν γένει, ο θόρυβος ευρείας ζώνης μπορεί να προέρχεται από πολλές φυσικές πηγές. Το Θεώρημα Κεντρικού Ορίου ορίζει πως το άθροισμα πολλών τέτοιων τυχαίων διαδικασιών, τείνει στην Γκαουσσιανή (Κανονική) κατανομή (\en{(convergence in distribution)}) \cite{heyde2006central}.

Ο θόρυβος \en{AWGN} χρησιμοποιείται ευρέως ως μοντέλο καναλιού χειροτέρευσης της επικοινωνίας. Παρ'όλο που το μοντέλο δε λαμβάνει υπ'όψη το \en{fading}, την επιλογή στη συχνότητα, τη διασπορά ή τη μη-γραμμικότητα, εντούτοις αποτελεί απλό μαθηματικό εργαλείο για την επόπτευση του τηλεπικοινωνιακού συστήματος, πριν ληφθούν υπ'όψη τα παραπάνω φαινόμενα. Αποτελεί ακριβές μοντέλο για τις διαστημικές επικοινωνίες, ενώ για τις επίγειες επικοινωνίες, χρησιμοποιείται στο να δίνει το πλαίσιο προσομοίωσης του καναλιού πριν προστεθούν οι διάφορες μορφές επιπλέον υποβαθμίσεων.

\section{Το θεώρημα \en{Shannon}}
Αναφέρθηκε πως κύριος στόχος του τηλεπικοινωνιακού συστήματος, είναι η γρήγορη μετάδοση πληροφορίας μέσω του καναλιού επικοινωνίας και η αξιόπιστη ανάκτησή της στο δέκτη. Ένα σημαντικό συμπέρασμα της Θεωρίας Πληροφοριών είναι ότι, ακόμη και με την παρουσία θορύβου, είναι δυνατό να επιτευχθεί αξιόπιστη μετάδοση, αρκεί ο ρυθμός αποστολής πληροφορίας να είναι μικρότερος από ένα δεδομένο ανώφλι. Το παρακάτω θεώρημα, αποδείχθηκε από τον \en{Shannon} και αποτελεί θεμελιώδες θεώρημα της Θεωρίας Πληροφοριών:

\begin{theorem}(Θεώρημα Κωδικοποίησης Ενθόρυβου Καναλιού)
Ο ρυθμός μετάδοσης πληροφορίας μέσω ενός τηλεπικοινωνιακού συστήματος έχει μέγιστο \en{C}, που καλείται \textbf{χωρητικότητα καναλιού}.
\begin{itemize}
\item Όταν ισχύει:
\begin{equation}
R\leq{C}
\end{equation}
,όπου $R$ ο ρυθμός αποστολής της πληροφορίας, τότε υπάρχει τεχνική κωδικοποίησης καναλιού, έτσι ώστε να είναι δυνατή η μετάδοση με αυθαίρετα μικρό σφάλμα.
\item Στην αντίθετη περίπτωση η αξιοπιστία της επικοινωνίας δεν μπορεί να ελεγχθεί.
\end{itemize}
\label{theorem:shannon}
\end{theorem}


Αξίζει να σημειωθεί πως, ενώ το θεώρημα \en{Shannon} αποδεικνύει, για οποιοδήποτε ρυθμό μικρότερο της χωρητικότητας την ύπαρξη τεχνικών κωδικοποίησης, κατάλληλων ώστε να υπάρχει οσοδήποτε μικρό σφάλμα κατά την επικοινωνία, η απόδειξη δεν είναι κατασκευαστική (\en{constructive}), δηλαδή δεν προτείνεται κάποιος συγκεκριμένος κώδικας. Ακόμη, από το θεώρημα προκύπτει πως ο βασικός περιορισμός που θέτει ο θόρυβος σε ένα κανάλι επικοινωνίας αφορά το ρυθμό μετάδοσης δεδομένων και όχι την αξιοπιστία της επικοινωνίας \cite{proakis1994communication}, \cite{shannon1948mathematical}.

\section{Τυχαίοι κώδικες - Πολυπλοκότητα}
\begin{definition}{Κώδικας $C(n,M)$}

Ένας κώδικας $C(n,M)$ μήκους $n$ και πληθυκότητας $M$ για ένα διακριτό κανάλι που προκύπτει από τον Ορισμό \ref{def:discrete channel}, αποτελείται από τα εξής στοιχεία:
\begin{itemize}
\item Ένα σύνολο δεικτών $\rbrace1, 2, \ldots, M\lbrace$ 
\item Μια συνάρτηση κωδικοποίησης $X^n:\left\lbrace1, 2, \ldots, M\right\rbrace\to\mathcal{X}^n$ η οποία παράγει τις κωδικές λέξεις $x^n\left(1\right), x^n\left(2\right), \ldots, x^n\left(M\right)$. Το σύνολο των κωδικών λέξεων, καλείται \textit{κωδικό βιβλίο}
\item Μια συνάρτηση αποκωδικοποίησης $g:\mathcal{Y}^n\to\left\lbrace1, 2, \ldots, M\right\rbrace$ η οποία λειτουργεί ως ένας ντετερμινιστικός κανόνας, που αποδίδει μια πρόβλεψη σε κάθε ληφθέν διάνυσμα
\end{itemize}
\label{def:code}
\end{definition}

Στο εξής, όταν αναφέρεται κώδικας, θα εννοείται το κωδικό βιβλίο του, το οποίο θα συμβολίζεται ως $C(n,M)$. Θα χρειαστεί να σημειωθεί, όπως αναφέρθηκε και στην προηγούμενη παράγραφο πως, ενώ το θεώρημα \en{Shannon} αποδεικνύει την ύπαρξη κωδίκων που πλησιάζουν τη χωρητικότητα, δεν προτείνει κάποια συγκεκριμένη επιλογή βέλτιστου κώδικα.

Η ρητή κατασκευή (\en{explicit construction}) \enquote*{καλών} κωδίκων αποτελεί δύσκολο έργο. Αντί αυτής, η τυπική προσέγγιση βασίζεται στην πιθανοτική μέθοδο (\en{probabilistic method}) και προβλέπει πως σε ένα σύνολο κωδίκων οι οποίοι έχουν κατασκευαστεί με τυχαίο τρόπο, η πιθανότητα να υπάρχουν καλοί κώδικες εντός του είναι θετική. Για την ακρίβεια, κάνοντας χρήση κάποιας ανισότητας συγκέντρωσης (π.χ. ανισότητα \en{Markov}), αποδεικνύεται πως η πιθανότητα να επιλεγεί ένας καλός κώδικας μέσα από αυτό το σύνολο τείνει στο 1, καθώς το μήκος του κώδικα $n$ μεγαλώνει. Στη συνέχεια θα οριστεί ένας τυχαίος κώδικας που ικανοποιεί το Θεώρημα \ref{theorem:shannon} και θα εξεταστεί ο τρόπος κατασκευής του και η πολυπλοκότητα την οποία εισάγει η χρήση του.

\subsection{Τυχαίοι κώδικες}
Ένα σώμα πεπερασμένου αριθμού στοιχείων (\en{finite field}) $\mathbb{F}_q$, είναι ένα σύνολο από στοιχεία των οποίων το άθροισμα και το γινόμενο, είναι επίσης στοιχεία του συνόλου. Επίσης, η πρόσθεση κι ο πολλαπλασιασμός στοιχείων του ικανοποιούν την αντιμεταθετική, προσεταιριστική, και επιμεριστική ιδιότητα. Tο πλήθος των στοιχείων ενός σώματος συμβολίζεται ως $|\mathbb{F}_q|$. Ευρέως χρησιμοποιούμενο είναι το \textit{δυαδικό} σώμα $\mathbb{F}_2$ το οποίο αποτελείται από τα στοιχεία \{0,1\}, επομένως ισχύει $|\mathbb{F}_2|=2$. Το σώμα αυτό υιοθετείται και σε όλη την έκταση της παρούσας εργασίας.


Χρησιμοποιώντας το συμβολισμό του Ορισμού \ref{def:code}, ο \textit{ρυθμός κώδικα} $C(n,M)$ ορίζεται από την παρακάτω εξίσωση:
\begin{equation}
R=\frac{\log_{2}M}{n}\;\;\;\;(bits/transmission)
\label{eq: code rate}
\end{equation}
\cite{cover2012elements}.
Ο ρυθμός κώδικα αποτελεί το ρυθμό αποστολής της πληροφορίας ανν τα μηνύματα είναι ισοπίθανα.

\vspace{5mm}
Η κατασκευή τυχαίων κωδίκων επί του σώματος $\mathbb{F}_2$, ακολουθεί την εξής διαδικασία:
\begin{definition}{(Τυχαίο σύνολο \en{Shannon} - \en{Shannon Random Ensemble})}

Το σύνολο όλων των κωδίκων $C(n,M)$ μήκους $n$ και πληθυκότητας $M$ αποτελείται από $|\mathbb{F}|_2^{nM}$ δυνατούς κώδικες, καθώς υπάρχουν $nM$ βαθμοί ελευθερίας στην επιλογή του κωδικού βιβλίου. Στα στοιχεία του συνόλου προσδίδεται η ομοιόμορφη κατανομή πιθανότητας. \cite{richardson2008modern},\cite{shannon1948mathematical}
\label{def:random_ensemble}
\end{definition}

\subsection{Πολυπλοκότητα}
Oι (τυχαίοι) κώδικες που προκύπτουν από τον Ορισμό \ref{def:random_ensemble} ικανοποιούν και το θεώρημα \en{Shannon} για μεγάλα κωδικά μήκη $n$, είναι δηλαδή ικανοί να λειτουργήσουν κοντά στη χωρητικότητα, με αυθαίρετα μικρό σφάλμα. Παρά το ότι η τυχαία κωδικοποίηση αποτελεί την προφανή λύση στο πρόβλημα κωδικοποίησης, υστερεί σε δυνατότητα πρακτικής υλοποίησης, καθώς δεν λαμβάνει υπ'όψη την πολυπλοκότητα αποθήκευσης του κώδικα (πολυπλοκότητα περιγραφής) και την πολυπλοκότητα κωδικοποίησης και αποκωδικοποίησης.

Στην περίπτωση ενός κώδικα που προκύπτει από τον Ορισμό \ref{def:random_ensemble}, είναι φανερό πως η πολυπλοκότητα αποθήκευσης αυξάνει εκθετικά συναρτήσει του μήκους του κώδικα, καθώς απαιτούνται $nM = n\*2^{Rn}$ \en{bits} για την αποθήκευση του κωδικού βιβλίου $C(n,M)$ στον κωδικοποιητή. Επιπλέον, δεδομένου ενός μηνύματος, ο κωδικοποιητής θα πρέπει να διατρέξει το αποθηκευμένο κωδικό βιβλίο για να αποφασίσει τη μεταδιδόμενη κωδικολέξη. Ακόμη ο αποκωδικοποιητής θα πρέπει να έχει αποθηκευμένη κάθε δυνατή κωδική λέξη και (όπως ήδη αναφέρθηκε) να εκτελέσει αναζήτηση για τον έλεγχο και την απόφαση του μηνύματος πληροφορίας που στάλθηκε. Παρατηρείται συνεπώς, πως με την αύξηση του μήκους \en{n} η πολυπλοκότητα καθίσταται απαγορευτική.

Συνοψίζοντας, διαπιστώνεται πως το πρόβλημα έγκειται στη δυνατότητα προσέγγισης της χωρητικότητας με \textit{πρακτικό} τρόπο.

\subsection{Πρακτικοί κωδικοποιητές/αποκωδικοποιητές}
Τη δυνατότητα αυτή, δίνουν κώδικες που διακρίνονται από αλγεβρικές δομικές ιδιότητες και ορίζονται από συγκεκριμένους κανόνες για την κωδικοποίηση και την αποκωδικοποίηση.

Θα αποδειχθεί στη συνέχεια της εργασίας, πως ακολουθώντας τη συγκεκριμένη διαδικασία, η πολυπλοκότητα κωδικοποίησης και αποκωδικοποίησης απλοποιείται σημαντικά, και καταλήγει να είναι τετραγωνικής ($\mathcal{O}(n^2)$) ή και γραμμικής ($\mathcal{O}(n)$) τάξης. Οι αλγεβρικές δομικές ιδιότητες προσδίδονται στους κώδικες ακριβώς για το σκοπό αυτό. Θα οριστούν επίσης έννοιες όπως οι αραιοί πίνακες, η επαναληπτική αποκωδικοποίηση και τα γραφήματα \en{Tanner} ως εργαλεία για την περιγραφή τέτοιων κωδίκων.

\section{Δομή εργασίας}
Η εργασία ακολουθεί την εξής δομή: στο Κεφάλαιο 2 θα αναλυθούν οι αλγεβρικές δομικές ιδιότητες των κωδίκων καναλιού, ώστε να καταστεί πρακτική η κωδικοποίηση και αποκωδικοποίησή τους και θα οριστούν οι γραμμικοί μετασχηματισμοί για την εκτέλεσή τους, οι πίνακες \textbf{\en{G}} και \textbf{\en{H}}. Στο Κεφάλαιο 3 θα οριστούν και θα περιγραφούν οι κώδικες επανάληψης - συσσώρευσης (\en{repeat-accumulate}) ως υποομάδα τόσο της κωδικοποίησης \en{turbo} όσο και των \en{LDPC} κωδίκων και θα εξεταστεί ο μηχανισμός και η πολυπλοκότητα κωδικοποίησης και αποκωδικοποίησής τους. Στο Κεφάλαιο 4 θα περιγραφεί αναλυτικά η προσομοίωση που έγινε και θα παρουσιαστούν τα αποτελέσματά της. Τέλος στο Κεφάλαιο 5 θα παρουσιαστούν τα συμπεράσματα που προέκυψαν από την προσομοίωση, καθώς και οι δυνατότητες περαιτέρω μελέτης και πρόσθετες επεκτάσεις, στηριζόμενες στη γλωσσα \en{C}\texttt{++} και τον προγραμματισμό σε \en{GPU} μέσω της αρχιτεκτονικής \en{CUDA}.
